<html>
<head><meta http-equiv=Content-Type content="text/html; charset=UTF-8">
<style type="text/css">
<!--
span.cls_002{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
div.cls_002{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
-->
</style>
<script type="text/javascript" src="5d1dce9a-5453-11eb-8b25-0cc47a792c0a_id_5d1dce9a-5453-11eb-8b25-0cc47a792c0a_files/wz_jsgraphics.js"></script>
</head>
<body>
<div style="position:absolute;left:50%;margin-left:-297px;top:0px;width:595px;height:841px;border-style:outset;overflow:hidden">
<div style="position:absolute;left:0px;top:0px">
<img src="5d1dce9a-5453-11eb-8b25-0cc47a792c0a_id_5d1dce9a-5453-11eb-8b25-0cc47a792c0a_files/background1.jpg" width=595 height=841></div>
<div style="position:absolute;left:153.17px;top:54.54px" class="cls_002"><span class="cls_002">În câți oameni putem face Revelionul acasă sau la pensiuni?</span></div>
<div style="position:absolute;left:92.18px;top:82.14px" class="cls_002"><span class="cls_002">Am apelat la mai multe pensiuni din regiunea Moldovei pentru a afla cum se descurcă în</span></div>
<div style="position:absolute;left:56.66px;top:96.06px" class="cls_002"><span class="cls_002">anul 2020 , dacă sunt deschise de sărbători și dacă respectă reglementările legale. Legea în sine, cel</span></div>
<div style="position:absolute;left:56.66px;top:109.74px" class="cls_002"><span class="cls_002">puțin din ce am citit eu, declara petrecerile private ca fiind interzise fără a defini din ce consistă o</span></div>
<div style="position:absolute;left:56.66px;top:123.69px" class="cls_002"><span class="cls_002">petrecere sau câți oameni reprezintă o întrunire prea mare. Acesta este echivalentul unei situații</span></div>
<div style="position:absolute;left:56.66px;top:137.37px" class="cls_002"><span class="cls_002">imaginare în care codul rutier menționează că depășirea limitei legale de viteză se pedepsește, dar</span></div>
<div style="position:absolute;left:56.66px;top:151.29px" class="cls_002"><span class="cls_002">uită să menționeze limita legală sau cine este avizat să o stabilească.</span></div>
<div style="position:absolute;left:92.18px;top:178.89px" class="cls_002"><span class="cls_002">Primul patron de pensiune cu care am vorbit mi-a spus că a închis temporar pensiunea din</span></div>
<div style="position:absolute;left:56.66px;top:192.57px" class="cls_002"><span class="cls_002">cauza pandemiei. Pensiunea se află în Bicaz și persoana cu care am vorbit la telefon mi-a explicat</span></div>
<div style="position:absolute;left:56.66px;top:206.51px" class="cls_002"><span class="cls_002">că locuiește lângă pensiune și că o administrează cu ajutorul familiei și nu vor să riște. Teama lor nu</span></div>
<div style="position:absolute;left:56.66px;top:220.19px" class="cls_002"><span class="cls_002">era una legală, ci una medicală, nu voiau să riște îmbolnăvirea familiei.</span></div>
<div style="position:absolute;left:92.18px;top:247.79px" class="cls_002"><span class="cls_002">La al doilea patron nu am avut același succes în comunicare. Domnul respectiv practica</span></div>
<div style="position:absolute;left:56.66px;top:261.71px" class="cls_002"><span class="cls_002">tradiția românească de a lua puțin prea multe la bord înainte de tăierea porcului și se afla în mijlocul</span></div>
<div style="position:absolute;left:56.66px;top:275.39px" class="cls_002"><span class="cls_002">“tradiționării” animalului când am sunat. Un apel post-tradițional m-a lămurit însă că pensiunea este</span></div>
<div style="position:absolute;left:56.66px;top:289.34px" class="cls_002"><span class="cls_002">închisă de sărbători, el fiind în concediu.</span></div>
<div style="position:absolute;left:92.18px;top:316.94px" class="cls_002"><span class="cls_002">Un scenariu similar l-am întâlnit la o pensiune din Bistricioara. Patronul nu se afla în aceeași</span></div>
<div style="position:absolute;left:56.66px;top:330.62px" class="cls_002"><span class="cls_002">stare când am sunat, dar similaritatea se regăsește în faptul că și el a închis pensiunea de sărbători</span></div>
<div style="position:absolute;left:56.66px;top:344.54px" class="cls_002"><span class="cls_002">pentru că și-a luat concediu. Fără a insista, mi-a spus că a închis pensiunea de sărbători pentru a</span></div>
<div style="position:absolute;left:56.66px;top:358.22px" class="cls_002"><span class="cls_002">pleca în Turcia. A spus “Plec să fac Revelionul în Turcia pentru că acolo nu sunt reglementări pentru</span></div>
<div style="position:absolute;left:56.66px;top:372.16px" class="cls_002"><span class="cls_002">petreceri.”. Deși până la apelul ăsta nu am dat de nicio pensiune care să fie deschisă de sărbători,</span></div>
<div style="position:absolute;left:56.66px;top:385.84px" class="cls_002"><span class="cls_002">acest apel a fost primul care a conținut o părere legată de ce reglementări menționează legea:</span></div>
<div style="position:absolute;left:56.66px;top:399.76px" class="cls_002"><span class="cls_002">“maxim 8 persoane”.</span></div>
<div style="position:absolute;left:92.18px;top:427.36px" class="cls_002"><span class="cls_002">Următorul apel a fost însoțit de o atmosferă cu totul optimistă. Patronul mi-a spus că ține</span></div>
<div style="position:absolute;left:56.66px;top:441.04px" class="cls_002"><span class="cls_002">deschis de Revelion, dar e “mofturos” legat de oamenii pe care îi primește și cât stau. Optimismul a</span></div>
<div style="position:absolute;left:56.66px;top:454.98px" class="cls_002"><span class="cls_002">venit în primul rând din mofturile domnului, mofturile fiind semn că o duce bine și își permite să</span></div>
<div style="position:absolute;left:56.66px;top:468.66px" class="cls_002"><span class="cls_002">refuze clienți, iar în al doilea rând din faptul că nu îl interesau reglementările legale.</span></div>
<div style="position:absolute;left:92.18px;top:482.58px" class="cls_002"><span class="cls_002">“Eu nu știu câte persone e voie, dar eu primesc zece. Cabana are destule locuri și</span></div>
<div style="position:absolute;left:92.18px;top:496.26px" class="cls_002"><span class="cls_002">amenda o plătește clientul”… “Eu n-am de ce să îmi iau amendă, nu. Mie clientul poate să</span></div>
<div style="position:absolute;left:92.18px;top:510.18px" class="cls_002"><span class="cls_002">îmi spună că sunt două persoane și să vină doișpe, eu de unde să știu”</span></div>
<div style="position:absolute;left:92.18px;top:537.81px" class="cls_002"><span class="cls_002">În contrast, următorul apel a avut un aer mult mai sobru. O cabană în Vatra-Dornei care nici</span></div>
<div style="position:absolute;left:56.66px;top:551.49px" class="cls_002"><span class="cls_002">nu avea angajați de dat în șomaj care era deschisă de sărbători, dar complet goală. Proprietara mi-a</span></div>
<div style="position:absolute;left:56.66px;top:565.41px" class="cls_002"><span class="cls_002">spus că a avut rezervări de Crăciun și de Revelion încă din august, ambele pentru grupuri de treizeci</span></div>
<div style="position:absolute;left:56.66px;top:579.09px" class="cls_002"><span class="cls_002">de persoane, ambele anulate la mijlocul lunii decembrie. Când am întrebat dacă treizeci de persoane</span></div>
<div style="position:absolute;left:56.66px;top:593.01px" class="cls_002"><span class="cls_002">în pensiune ar fi în conformitate cu reglementările mi s-a răspuns “Eu așa zic, că sunt doar doi per</span></div>
<div style="position:absolute;left:56.66px;top:606.69px" class="cls_002"><span class="cls_002">cameră. De ce? Dumneavoastră cum știți?”…”Nu știm exact cum e cu legea, dar pe lângă Covid și</span></div>
<div style="position:absolute;left:56.66px;top:620.63px" class="cls_002"><span class="cls_002">rate la bancă, nu ne permitem nici amenda, dar nici să refuzăm clienți”.</span></div>
<div style="position:absolute;left:92.18px;top:648.23px" class="cls_002"><span class="cls_002">Alt apel, aceeași poveste. “Am trimis aproape toți angajații în șomaj tehnic. Am păstrat doar</span></div>
<div style="position:absolute;left:56.66px;top:661.91px" class="cls_002"><span class="cls_002">unul și îl rotim. Doar trei persoane ne ocupăm de pensiune. Legea zice că avem voie să umplem</span></div>
<div style="position:absolute;left:56.66px;top:675.83px" class="cls_002"><span class="cls_002">pensiunea dacă avem maxim două persoane în cameră plus un copil sau doi și dacă nu avem mai</span></div>
<div style="position:absolute;left:56.66px;top:689.51px" class="cls_002"><span class="cls_002">mult de douăzeci de oameni în sala mare, cu maxim șase la masă.”</span></div>
<div style="position:absolute;left:92.18px;top:717.14px" class="cls_002"><span class="cls_002">Următoarele două apeluri au fost la pensiuni mai izolate, destul de asemănătoare. La prima</span></div>
<div style="position:absolute;left:56.66px;top:731.06px" class="cls_002"><span class="cls_002">pensiune mi s-a spus că este dată de Revelion pentru șase persoane. Proprietara considera că se află</span></div>
<div style="position:absolute;left:56.66px;top:744.74px" class="cls_002"><span class="cls_002">încadrează în litera legii, pentru că pensiunea nu e închiriată de un grup care să sară de capacitatea</span></div>
<div style="position:absolute;left:56.66px;top:758.66px" class="cls_002"><span class="cls_002">maximă a cabanei. Al doilea apel mi-a arătat o situație complet diferită. O cabană un pic mai mare</span></div>
</div>
<div style="position:absolute;left:50%;margin-left:-297px;top:851px;width:595px;height:841px;border-style:outset;overflow:hidden">
<div style="position:absolute;left:0px;top:0px">
<img src="5d1dce9a-5453-11eb-8b25-0cc47a792c0a_id_5d1dce9a-5453-11eb-8b25-0cc47a792c0a_files/background2.jpg" width=595 height=841></div>
<div style="position:absolute;left:56.66px;top:54.54px" class="cls_002"><span class="cls_002">decât cea dinainte era închisă de Crăciun și Revelion pentru că acolo petreceau sărbătorile</span></div>
<div style="position:absolute;left:56.66px;top:68.46px" class="cls_002"><span class="cls_002">proprietarii cabanei, la Crăciun cu neamurile ei și la Revelion cu ale lui. Proprietara mi-a spus că</span></div>
<div style="position:absolute;left:56.66px;top:82.14px" class="cls_002"><span class="cls_002">amândoi au familii mari (mai mari decât capacitatea cabanei) și acolo se adună, dar se încadrează în</span></div>
<div style="position:absolute;left:56.66px;top:96.06px" class="cls_002"><span class="cls_002">limitele legale, pentru că sunt rude grupurile care vin și au destul spațiu în jurul cabanei. Bănuiesc</span></div>
<div style="position:absolute;left:56.66px;top:109.74px" class="cls_002"><span class="cls_002">că după petrecere unii din invitați dorm în cort pe proprietatea respectivă.</span></div>
<div style="position:absolute;left:92.18px;top:137.37px" class="cls_002"><span class="cls_002">În concluzie, “Ghidul proprietarului de pensiune în 2020” ar trebui să anunțe proprietarii că</span></div>
<div style="position:absolute;left:56.66px;top:151.29px" class="cls_002"><span class="cls_002">în perioada sărbătorilor 2020 legea le permite să primească maxim două persoane în cameră plus</span></div>
<div style="position:absolute;left:56.66px;top:164.97px" class="cls_002"><span class="cls_002">copii, dar maxim șase sau maxim opt persone în clădire sau pe etaj, sau maxim douăzeci sau treizeci</span></div>
<div style="position:absolute;left:56.66px;top:178.89px" class="cls_002"><span class="cls_002">de persoane în sala mare dar doar șase persoane la masă, excepție fiind mesele de opt sau mesele</span></div>
<div style="position:absolute;left:56.66px;top:192.57px" class="cls_002"><span class="cls_002">mari de câți încap. Practic pensiunea doar să nu aibă mai mulți oameni decât ar încăpea în ea, sau</span></div>
<div style="position:absolute;left:56.66px;top:206.51px" class="cls_002"><span class="cls_002">poate avea mai mulți oameni decât încap, doar să se cunoască între ei sau nu. Asta și trimiterea în</span></div>
<div style="position:absolute;left:56.66px;top:220.19px" class="cls_002"><span class="cls_002">ture în șomaj ai angajațilot pentru cei care nu își permit să închidă pensiunea și să plece în concediu</span></div>
<div style="position:absolute;left:56.66px;top:234.11px" class="cls_002"><span class="cls_002">într-o țară unde legile sunt ori mai clare ori mai lejere.</span></div>
<div style="position:absolute;left:92.18px;top:247.79px" class="cls_002"><span class="cls_002">Nimeni nu știe sigur care sunt legile, dar ce știm sigur este că se vor respecta sau nu.</span></div>
<div style="position:absolute;left:92.18px;top:261.71px" class="cls_002"><span class="cls_002">În retrospectivă, insistarea acestor legi în perioada sărbătorilor a fost doar o tactică de</span></div>
<div style="position:absolute;left:56.66px;top:275.39px" class="cls_002"><span class="cls_002">intimidare, mașinile de poliție patrulând doar de formă pe străzi și probleme având în mare parte</span></div>
<div style="position:absolute;left:56.66px;top:289.34px" class="cls_002"><span class="cls_002">doar cei care au primit reclamații pentru deranjarea liniștii publice.</span></div>
</div>

</body>
</html>
