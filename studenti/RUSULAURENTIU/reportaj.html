<html>
<head><meta http-equiv=Content-Type content="text/html; charset=UTF-8">
<style type="text/css">
<!--
span.cls_002{font-family:Times,serif;font-size:14.0px;color:rgb(0,0,0);font-weight:normal;font-style:normal;text-decoration: none}
div.cls_002{font-family:Times,serif;font-size:14.0px;color:rgb(0,0,0);font-weight:normal;font-style:normal;text-decoration: none}
span.cls_003{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
div.cls_003{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
-->
</style>
<script type="text/javascript" src="e4741b82-50ee-11eb-8b25-0cc47a792c0a_id_e4741b82-50ee-11eb-8b25-0cc47a792c0a_files/wz_jsgraphics.js"></script>
</head>
<body>
<div style="position:absolute;left:50%;margin-left:-306px;top:0px;width:612px;height:792px;border-style:outset;overflow:hidden">
<div style="position:absolute;left:0px;top:0px">
<img src="e4741b82-50ee-11eb-8b25-0cc47a792c0a_id_e4741b82-50ee-11eb-8b25-0cc47a792c0a_files/background1.jpg" width=612 height=792></div>
<div style="position:absolute;left:188.71px;top:55.46px" class="cls_002"><span class="cls_002">Prometeu, român plecat la muncă în Italia</span></div>
<div style="position:absolute;left:92.18px;top:99.14px" class="cls_003"><span class="cls_003">Mulți români pleacă în țări străine în căutarea unui trai mai</span></div>
<div style="position:absolute;left:56.66px;top:113.09px" class="cls_003"><span class="cls_003">bun. Unii pleacă să muncească și trimit bani acasă, la familii, alții</span></div>
<div style="position:absolute;left:56.66px;top:126.77px" class="cls_003"><span class="cls_003">pleacă să muncească și se stabilesc cu familie cu tot în afara</span></div>
<div style="position:absolute;left:56.66px;top:140.69px" class="cls_003"><span class="cls_003">granițelor. Alți români, precum locatarii orașului Cajvana din</span></div>
<div style="position:absolute;left:56.66px;top:154.37px" class="cls_003"><span class="cls_003">Suceava, muncesc printre străini și aruncă toți banii câștigați într-un</span></div>
<div style="position:absolute;left:56.66px;top:168.29px" class="cls_003"><span class="cls_003">nesfârșit concurs de “Cine are cea mai mare casă în care nu</span></div>
<div style="position:absolute;left:56.66px;top:181.97px" class="cls_003"><span class="cls_003">locuiește nimeni”.</span></div>
<div style="position:absolute;left:92.18px;top:195.91px" class="cls_003"><span class="cls_003">Printre toți acești români plecați se află și Prometeu. Despre</span></div>
<div style="position:absolute;left:56.66px;top:209.59px" class="cls_003"><span class="cls_003">Prometeu vă pot spune în primul rând că Prometeu nu este numele</span></div>
<div style="position:absolute;left:56.66px;top:223.51px" class="cls_003"><span class="cls_003">lui real, așa am ales eu să îl numesc, și că nu este stabilit cu totul în</span></div>
<div style="position:absolute;left:56.66px;top:237.19px" class="cls_003"><span class="cls_003">străinătate și nici nu aruncă bani într-o casă goală și lipsită de</span></div>
<div style="position:absolute;left:56.66px;top:251.11px" class="cls_003"><span class="cls_003">întrebuințare.</span></div>
<div style="position:absolute;left:92.18px;top:264.79px" class="cls_003"><span class="cls_003">Prometeu locuiește în același oraș ca și mine și îl cunosc de mult timp, deși, nu am prea apucat</span></div>
<div style="position:absolute;left:56.66px;top:278.74px" class="cls_003"><span class="cls_003">să îl văd la față, pentru că lucrează în Italia de șaptesprezece ani.</span></div>
<div style="position:absolute;left:92.18px;top:292.42px" class="cls_003"><span class="cls_003">În mitologia greacă, Prometeu este considerat binefăcătorul oamenilor. Acesta este descris ca</span></div>
<div style="position:absolute;left:56.66px;top:306.34px" class="cls_003"><span class="cls_003">fiind cel care a făcut omul din lut și a furat focul, ori din Soare, ori din forja lui Hefaistos, pentru a-l da</span></div>
<div style="position:absolute;left:56.66px;top:320.02px" class="cls_003"><span class="cls_003">în dar omului, creației sale. Pentru aceste fapte, Zeus a ales să îl pedepsească pe Prometeu. L-a legat</span></div>
<div style="position:absolute;left:56.66px;top:333.94px" class="cls_003"><span class="cls_003">veșnic de o stâncă pe muntele Kazbek unde zilnic un vultur uriaș îi devorează ficatul care se</span></div>
<div style="position:absolute;left:56.66px;top:347.62px" class="cls_003"><span class="cls_003">regenerează miraculos în fiecare noapte, astfel chinul lui Prometeu fiind unul etern.</span></div>
<div style="position:absolute;left:92.18px;top:361.54px" class="cls_003"><span class="cls_003">Prometeu cel din povestea noastră nu e un zeu, nu a făcut niciun dar supra-uman și nu suferă</span></div>
<div style="position:absolute;left:56.66px;top:375.24px" class="cls_003"><span class="cls_003">veșnic, dar sper că până la finalul acestui text, motivul alegerii acestui nume o să fie evident.</span></div>
<div style="position:absolute;left:92.18px;top:389.16px" class="cls_003"><span class="cls_003">Prometeu, precum mulți alți români, a plecat la muncă în străinătate pentru a putea asigura un</span></div>
<div style="position:absolute;left:56.66px;top:402.84px" class="cls_003"><span class="cls_003">trai mai bun familiei lui aici în România. Prometeu lucrează cu struguri. Când l-am întrebat care este</span></div>
<div style="position:absolute;left:56.66px;top:416.76px" class="cls_003"><span class="cls_003">meseria lui, nu a știut ce să îmi spună, nu din neștiință, ci din pluriperspectivism. El este om bun la</span></div>
<div style="position:absolute;left:56.66px;top:430.44px" class="cls_003"><span class="cls_003">toate, el conduce tractoarele, el repară tractoarele, el face vinul și operează și întreține restul</span></div>
<div style="position:absolute;left:56.66px;top:444.36px" class="cls_003"><span class="cls_003">mașinăriilor necesare în vie. Când ceva se strică, Prometeu e nevoit să rămână pe loc și să repare. Nu</span></div>
<div style="position:absolute;left:56.66px;top:458.06px" class="cls_003"><span class="cls_003">contează cât durează, nu contează dacă trebuie să sară peste prânz sau să rămână să muncească mult</span></div>
<div style="position:absolute;left:56.66px;top:471.98px" class="cls_003"><span class="cls_003">după ce a apus soarele, o zi de muncă de opt ore este o zi scurtă pentru Prometeu.</span></div>
<div style="position:absolute;left:92.18px;top:485.66px" class="cls_003"><span class="cls_003">Alți români care lucrează în vie, colegi de-ai lui Prometeu, se întorc acasă imediat ce este gata</span></div>
<div style="position:absolute;left:56.66px;top:499.58px" class="cls_003"><span class="cls_003">culesul de struguri, practic pleacă doar în transhumanță între august si ocotmbrie. Prometeu, însă,</span></div>
<div style="position:absolute;left:56.66px;top:513.26px" class="cls_003"><span class="cls_003">rămâne la lucru. Lucrează la negru și își permite să vină acasă doar de sărbătorile de iarnă și de Paște.</span></div>
<div style="position:absolute;left:92.18px;top:527.18px" class="cls_003"><span class="cls_003">Munca la distanță i-a schimbat radical viața lui Prometeu, el nu mai trăiește doar fizic departe</span></div>
<div style="position:absolute;left:56.66px;top:540.89px" class="cls_003"><span class="cls_003">de familia lui, ci și emoțional. Singura zi de naștere a fiului său la care a putut fi prezent a fost prima,</span></div>
<div style="position:absolute;left:56.66px;top:554.81px" class="cls_003"><span class="cls_003">ziua în care s-a născut. Prometeu ar fi vrut să se revanșeze prin a reuși să ajungă măcar la majoratul</span></div>
<div style="position:absolute;left:56.66px;top:568.49px" class="cls_003"><span class="cls_003">fiului său, chiar dacă l-ar fi costat locul lui de muncă ca sclav în străinătate. Da, sclav, dar plătit cu bani</span></div>
<div style="position:absolute;left:56.66px;top:582.41px" class="cls_003"><span class="cls_003">mai valoroși decât ai noștri.</span></div>
<div style="position:absolute;left:92.18px;top:596.09px" class="cls_003"><span class="cls_003">Din păcate, epidemia mondială de SARS-CoV-2 l-a împiedicat pe Prometeu să mai ajungă</span></div>
<div style="position:absolute;left:56.66px;top:610.01px" class="cls_003"><span class="cls_003">acasă. Zborurile anulate, închiderea granițelor, incertitudinea necesității de a sta în izolare și, în primul</span></div>
<div style="position:absolute;left:56.66px;top:623.71px" class="cls_003"><span class="cls_003">rând, posibilul risc de a-și îmbolnăvi familia l-au determinat pe Prometeu să rămână în Italia. Oricum</span></div>
<div style="position:absolute;left:56.66px;top:637.63px" class="cls_003"><span class="cls_003">nu ar fi fost un Crăciun adevărat în familie, fiica lui Prometeu este stabilită permanent în Anglia, nici ea</span></div>
<div style="position:absolute;left:56.66px;top:651.31px" class="cls_003"><span class="cls_003">nu ar fi putut veni acasă.</span></div>
<div style="position:absolute;left:92.18px;top:665.23px" class="cls_003"><span class="cls_003">Familia l-a uitat pe Prometeu, el va fi singur de sărbători în casa unde locuiește în Italia, va fi</span></div>
<div style="position:absolute;left:56.66px;top:678.91px" class="cls_003"><span class="cls_003">singurul român din comuna unde lucrează. Soția lui Prometeu lucrează la un depozit în România care</span></div>
<div style="position:absolute;left:56.66px;top:692.83px" class="cls_003"><span class="cls_003">se ocupă de export cu produse românești în Europa, inclusiv în Italia. Din tonele de cozonaci pe care le</span></div>
<div style="position:absolute;left:56.66px;top:706.54px" class="cls_003"><span class="cls_003">va trimite în perioada sărbătorilor, niciunul dintre cozonaci nu este pentru Prometeu. Ea planifică o</span></div>
<div style="position:absolute;left:56.66px;top:720.46px" class="cls_003"><span class="cls_003">excursie în Spania în viitorul apropiat. Banii lui sunt banii casei, banii ei sunt banii ei.</span></div>
</div>
<div style="position:absolute;left:50%;margin-left:-306px;top:802px;width:612px;height:792px;border-style:outset;overflow:hidden">
<div style="position:absolute;left:0px;top:0px">
<img src="e4741b82-50ee-11eb-8b25-0cc47a792c0a_id_e4741b82-50ee-11eb-8b25-0cc47a792c0a_files/background2.jpg" width=612 height=792></div>
<div style="position:absolute;left:92.18px;top:55.46px" class="cls_003"><span class="cls_003">Ultima dată când m-am întâlnit cu Prometeu, eram și eu plecat la cules de struguri în Italia, era</span></div>
<div style="position:absolute;left:56.66px;top:69.38px" class="cls_003"><span class="cls_003">ziua lui. I-am pregătit o cină simplă, o pizza românească și un pahar de vin și l-am anunțat că îl</span></div>
<div style="position:absolute;left:56.66px;top:83.06px" class="cls_003"><span class="cls_003">așteptăm în vizită. La ora 21, a venit la noi la ușă și ne-a spus că nu poate să stea la masă, abia</span></div>
<div style="position:absolute;left:56.66px;top:96.98px" class="cls_003"><span class="cls_003">terminase munca pe ziua respectivă. I-am spus “Mergi și fă un duș, stai un pic, noi te așteptăm”. La ora</span></div>
<div style="position:absolute;left:56.66px;top:110.66px" class="cls_003"><span class="cls_003">23 a venit iar la ușă, cu un schimb de haine, puținul lui păr încă ud și în mâinile lui mari, muncite,</span></div>
<div style="position:absolute;left:56.66px;top:124.61px" class="cls_003"><span class="cls_003">pătate de ulei de motor și totuși curate, ținea o tavă; ne pregătise o prăjitură cu ciocolată.</span></div>
<div style="position:absolute;left:92.18px;top:138.29px" class="cls_003"><span class="cls_003">Mama mea lucrează într-o cofetărie, era și ea cu noi, își petrece concediul în fiecare an la cules</span></div>
<div style="position:absolute;left:56.66px;top:152.21px" class="cls_003"><span class="cls_003">de struguri în aceeași localitate ca și prometeu, doar la alt patron. Deși este înconjurată de prăjituri</span></div>
<div style="position:absolute;left:56.66px;top:165.89px" class="cls_003"><span class="cls_003">zilnic la muncă, nu am vazut-o niciodată mușcând cu atâta plăcere dintr-o prăjitură precum am văzut-o</span></div>
<div style="position:absolute;left:56.66px;top:179.81px" class="cls_003"><span class="cls_003">mușcând din prăjitura de la Prometeu gătită sincer dar în grabă.</span></div>
<div style="position:absolute;left:92.18px;top:193.49px" class="cls_003"><span class="cls_003">În antiteză cu Prometeu, în acea zi groaznică de muncă pentru el, soția dumnealui a fost plecată</span></div>
<div style="position:absolute;left:56.66px;top:207.43px" class="cls_003"><span class="cls_003">la un botez în numele amândurora. În locul mâinilor pătate de ulei de motor, manichiura proaspăt</span></div>
<div style="position:absolute;left:56.66px;top:221.11px" class="cls_003"><span class="cls_003">făcută, în locul vinului fără etichetă, șampanie, în locul prăjiturii, tort, iar în loc de “Buongiorno!” și</span></div>
<div style="position:absolute;left:56.66px;top:235.03px" class="cls_003"><span class="cls_003">“Tanti auguri!” era printre oameni care știau a spune “Bună ziua!” și “La mulți ani!”. Dar pe Prometeu</span></div>
<div style="position:absolute;left:56.66px;top:248.71px" class="cls_003"><span class="cls_003">nu îl deranja, era chiar vesel.</span></div>
<div style="position:absolute;left:92.18px;top:276.31px" class="cls_003"><span class="cls_003">Eu nu cred în niciun fel de zei, dar în seara aia, l-am văzut în fața mea pe adevăratul Prometeu,</span></div>
<div style="position:absolute;left:56.66px;top:290.26px" class="cls_003"><span class="cls_003">imaginea sacrificiului, cel care a creat omul și a furat focul zeilor pentru a i-l da și care trăiește în afara</span></div>
<div style="position:absolute;left:56.66px;top:303.94px" class="cls_003"><span class="cls_003">conștiinței omului, îndurând aceeași tortură zi de zi, vindecându-se miraculos noapte de noapte.</span></div>
</div>

</body>
</html>
